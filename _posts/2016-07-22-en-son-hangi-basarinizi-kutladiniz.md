---
layout: single
title: "En son hangi başarınızı kutladınız?"
date: 2016-07-22
categories: [Turkish, Personal]
tags: [Türkçe, Success, Başarı]
excerpt: "veya en son ne zaman bir şey başardığınızı farkettiniz?"
header:
  image: assets/images/en-son-hangi-basarinizi-kutladiniz-cover.jpeg
tags: false
read_time: true
comments: true
share: true
related: true
---

### veya en son ne zaman bir şey başardığınızı farkettiniz?

Hayat çok hızlı akıp giderken, gündem şimşek hızıyla değişirken kendimizi, kendi hayatımızın içinde bile kaybediyoruz. Hayatlarımızın ne kadar kısa ve anlamsız olduğunu farketmiyoruz. Bir şeyi gerçekten başardığımızda gerçekten kutluyor muyuz peki?

Son zamanlarda geriye dönüp baktığımda şunu farkettim; ne yaptıysam, ne başardıysam hep daha fazlasını istemişim. Başardığım şeyleri de adam gibi kutlamamışım bile. Kutlamak derken burda proje sonu çıkılan yemeklerden, arkadaşlarla akşam dışarı çıkmaktan, parti yapmaktan falan bahsetmiyorum. Şöyle bir arkama yaslanıp başardığım şeyin farkına varmayalı uzun zaman olmuş. Ne üniversiteyi kazandığımı kutlamışım ne bitirdiğimi. Ne yeni işimi kutlamışım ne yeni hayatımı.

Şimdi bir şeyi başardığım zaman keyfini çıkarmayı keşfediyorum. Kendime ödüller koyuyorum. Gerçekten, ödüller! Azimle çalışıp, istediğim şeyi yapmak için her şeyimi verdikten sonra eğer ki sonuca ulaşıyorsam oturup plan yapmaya başlıyorum. Bir seyahat planı, bir hobi, yeni bir kitap, hiç bilmediğim bir yemek denemesi veya bir yardım etkinliğine katılmak yani artık o an beni ne mutlu ederse. Bundan sonra da böyle olması için elimden geleni yapacağım.

Size başlıkta sorduğum ise hala geçerli. **Bir düşünün en son ne zaman?**

Şimdi müsadenizle arkama yaslanıp elimde ayranımla müzik eşliğinde yeni işimi kutlamak istiyorum.

----
Düşünmeye başladınız mı? O zaman aşağıdaki bu yazıyı paylaşarak başkalarını da teşvik edebilirsiniz!
{: .notice--success }
