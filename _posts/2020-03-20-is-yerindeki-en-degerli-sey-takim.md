---
layout: single
title: "İş Yerindeki En Değerli Şey: Takım"
date: 2020-03-19
categories: [Turkish, Personal]
tags: [Lessons, Life, Business, Software, Team]
excerpt: "Şayet herkes bir harmoni içinde çalışıyorsa"
header:
  overlay_filter: rgba(0, 0, 0, 0.44)
  overlay_image: assets/images/is-yerindeki-en-degerli-sey-takim/cover.jpx
  caption: Photo by [Papaioannou Kostas](https://unsplash.com/@papaioannou_kostas) on [Unsplash](https://unsplash.com)
read_time: true
share: true
related: true

---

> Mühendislik kolay. İnsanlar zor. - Bill Coughran

Bir amaca yönelik oluşturulan gruplar bizim her zaman ilk başvurduğumuz iş stratejilerimizden biri olmuştur. Takım duygusu, sorumluluk, hayal kırıklıkları, çalışma ve ekstra çabalardan oluşur. Anaokulundan başlayıp profesyonel iş yaşamına uzanan dönemde farklı farklı gruplarda bir şeyler yapmaya çalışırız. Hatta bunlar eğitim sistemimizin içine işçi problemlerinde bile işlemiştir. Birkaç kişi bir araya geldiğinde iş daha kısa sürede biter. Ne kadar çok kişi eklerseniz, kağıt üzerinde işin süresi o kadar azalır. Her ne kadar buna benzeyen işçi problemlerini çözmüş olsak da malesef gerçek hayattaki problemler ne basit oluyor ne de kolay çözülebiliyor.
Takım olmak veya bir grup içerisinde yer almak, bize aitlik duygusunu yaşatsa da, takım içinde harmoniyi sağlamak çok zor. Takımlar, çoğu zaman iletişimsizlikten ve kişisel çatışmalardan dolayı başarısızlıkla yüzleşiyor. Ancak takım, bir araya geldiğinde ve işbirliği ile çalıştığında, altından kalkamayacağı şey de yok. Taş devrindeki mızrak yapımından, güneş sistemini keşfetmeye giden yolda attığımız adımları hep işbirliği ve biriken bilgi sayesinde sağlayabildiysek, günümüzde de iyi iletişimi ve takım içi uyumu sağlamak bizim elimizde.
Takım uyumu kişiler arasında şeffaflık, anlaşılabilirlik ve güven gerektirir. Bunların sağlandığı bir ortamda işler çok akıcı bir şekilde ilerlerken, hedefleri tutturmak çok daha kolay hale gelir. Takım üyeleri arasındaki senkronizasyon çalışanlara da yansır ve kişilerin yaptıkları işten aldığı keyfi de arttırır.
Madem takım olma duygusu bu kadar güzel, biz neden içimizdeki işbirlikçiyi ortaya çıkaramıyoruz? Neden birbirimizi kıskanıyoruz veya kuyusunu kazıyoruz? Birlikten kuvvet doğar diyor ancak bireysel hayatlarımıza devam ediyoruz? Bu bireyselleşme iş hayatımızı ve beraberinde kişisel yaşamımızı ne kadar etkileyecek?
Bu soruların altında yatan iletişimsizlik problemi için üzerine odaklanabileceğimiz birkaç şey mevcut.

1. Takım, yapılan iş üzerinde ne kadar yetkin?
2. Takım üyeleri arasında nasıl bir güven ilişkisi var?
3. Her bir takım üyesinin kişisel gelişimi için nasıl bir yöntem belirlendi?
4. Takım kaptanının veya yöneticisinin takım üzerindeki etkisi nasıl?
5. Takım üyeleri arasındaki kültürel farklılıklar işe nasıl yansıyor?
